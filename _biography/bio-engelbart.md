Ο Douglas Carl Engelbart (30 Ιανουαρίου 1925 – 2 Ιουλίου 2013) ήταν Αμερικάνος επιστήμονας και εφευρέτης. Θεωρείται από τους πρωτοπόρους του ΗΥ και του Internet καθώς και της αλληλεπίδρασης ανθρώπου-υπολογιστή. Στα τέλη του Β΄Παγκοσμίου πολέμου και για μια δεκαετία υπηρέτησε στο Αμερικάνικο Πολεμικό Ναυτικό ως τεχνικός ραντάρ. Το όνειρο του Engelbart ήταν η χρησιμοποίηση υπολογιστών για να συνδέσει μεμονωμένα άτομα μέσα σε ένα δίκτυο έτσι ώστε να ανταλλάσουν πληροφορίες μεταξύ τους σε πραγματικό χρόνο χρησιμοποιώντας γραφικό περιβάλλον. Για την εκπλήρωσή του συνδύασε την ιδέα του συνεργατικού λογισμικού ή groupware, με την εμπειρία του να ερμηνεύει τις οθόνες των ραντάρ και με τις ιδέες που συγκέντρωσε από το άρθρο “As we may think” του φυσικού/εφευρέτη Vannevar Bush.

Μετά την ολοκλήρωση του διδακτορικού του διπλώματος στον τομέα της ηλεκτρολογίας (Πανεπιστήμιο Καλιφόρνιας 1955) παρέμεινε ως βοηθός καθηγητή για περίπου ένα έτος όπου στη συνέχεια αποδέχτηκε μια θέση στο Stanford Research Institute (SRI). Το 1963 το SRI χρηματοδότησε το ερευνητικό εργαστήρι του Engelbart στο οποίο εργαζόταν με σκοπό την επινόηση και τελειοποίηση διαφόρων συσκευών για την εισαγωγή, τον χειρισμό και την προβολή δεδομένων (ποντίκι , παραθυρικό περιβάλλον, εισαγωγή εικόνων και αρχείων ήχου σε ένα έγγραφο).

Tο 1967, το εργαστήριο του Engelbart χρησιμοποιήθηκε για τον πρόδρομο του διαδικτύου το ARPANET (Advanced Research Projects Agency Network). Επίσης, σε μια ηλεκτρονική διάσκεψη στο Σαν Φρανσίσκο στις 9 Δεκεμβρίου 1968, ο Engelbart παρουσίασε ένα συνεργατικό σύστημα πληροφορικής σε πραγματικό χρόνο, γνωστό ως NLS (oN-Line System). 



Σε μια ηλεκτρονική διάσκεψη στο Σαν Φρανσίσκο στις 9 Δεκεμβρίου 1968, ο Engelbart παρουσίασε ένα συνεργατικό σύστημα πληροφορικής σε πραγματικό χρόνο, γνωστό ως NLS (oN-Line System). Χρησιμοποιώντας το NLS, αυτός και ένας συνάδελφος (πίσω στο Menlo Park) εργάστηκαν σε ένα κοινό έγγραφο σε ένα παράθυρο (χρησιμοποιώντας συσκευές εισόδου με πληκτρολόγιο και ποντίκι) ενώ ταυτόχρονα διεξήγαγαν το πρώτο δημόσιο τηλεοπτικό συνέδριο στον κόσμο σε άλλο παράθυρο. Ο Engelbart συνέχισε την έρευνά του, οικοδομώντας ολοένα και πιο εξελιγμένες συσκευές εισόδου και εμφάνισης και βελτιώνοντας το γραφικό περιβάλλον χρήστη, αλλά λόγω περικοπών του προϋπολογισμού στο SRI, το μεγαλύτερο μέρος του ερευνητικού προσωπικού του μετανάστευσε σε άλλα ιδρύματα όπως το Κέντρο Ερευνών Palo Alto της Xerox Corporation στο Palo Alto της Καλιφόρνια.



Πηγές: https://www.britannica.com/biography/Douglas-Engelbart 

https://en.wikipedia.org/wiki/Douglas_Engelbart
